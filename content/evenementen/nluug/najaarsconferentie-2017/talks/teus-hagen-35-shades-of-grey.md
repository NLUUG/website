---
categories:
- presentaties
date: 2017-11-16T10:31:43+02:00
description: ""
layout: event-talk
tags:
- nluug
- visionair
- 35-jaar-historie
title: "Teus Hagen - 35 shades of Grey"
speakers:
- teus-hagen
presentation: 
  filename: 2017-05-16-teus-hagen-35-shades-of-grey-with-notes.pdf
recording:
  platform: youtube
  url: 
---

## Abstract

De NLUUG bestond nog niet toen UNIX werd geboren bij AT&T, een grote telefoonboer in de VS. Maar zij was er wel bij toe UNIX haar jeugdjaren doormaakte. We blikken met een Nederlandse bril terug op die tijd.

De NLUUG bleek een visionair te zijn, met diverse lezingen door pas later beroemd geworden personen. De personen die het gezicht werden UNIX, *BSD, Linux en daarmee Apple iOS en Android van vandaag.

Het vrolijke verhaal van biermokken, t-shirts en mislukkingen. Het verhaal over de UNIX-beurzen en de desktop-fabrikanten die nu niet meer bestaan. Maar ook over diegenen die de facto de huidige digitale infrastructuur beheersen. Het verhaal over hoe jij en wij de Open Toren van Babel *NIX bouwden.

## Biography

Teus Hagen speelde een rol bij de geboorte van UNIX en Internet in Europa. Het begon allemaal vanuit het Mathematisch Centrum (later CWI) in Amsterdam. Met de Amsterdamse kabouter en flower power in zijn rugzak kwam eerst grafisch taalontwerp in het vizier, spoedig gevolgd door operating systems en de eerste stappen naar het (internationaal) netwerk voor UNIX-systemen, later Internet geheten.

Teus is nu met pensioen en tracht zijn technologie- en Open Source kennis t.a.v. veiligheid en privacy in de netwerkontwikkelingen up-to-date te houden. Vanaf 2015 ligt zijn focus op het Internet of Sense: Open Source luchtkwaliteitsmetingen voor citizen science initiatieven: en weer m.b.v. vele “burgers” en nu zelfs het RIVM.

Bedank hem niet voor dit alles. Teus heeft voor zijn Open Source werk eerbetoon gehad van de NLUUG en USENIX, en voor zijn Internet-werk van ISOC.