---
categories:
- presentaties
date: 2022-05-10T21:00:43+02:00
description: ""
layout: event-talk
slug:
tags:
title: "Brenno de Winter - Pandemie + Security != Kattepis"
speakers:
- brenno-de-winter
presentation:
  filename: 2022-05-10-brenno-de-winter-pandemie-plus-security-not-is-kattepis.pdf
recording:
  platform: youtube
  url: https://www.youtube.com/watch?v=LNSxMDEYX-Y
---

## Abstract

In tijden van lockdown heeft Ron bijgedragen aan een NLUUG vEvent (virtual Event), op 14 januari 2021. De mede-presentator had het over Open Source in Europa, Ron zou het hebben over hetzelfde maar dan bij de Nederlandse overheid. De CoronaMelderApp was toen een hot item en kwam dus ruim aan bod. Het werd een levendige presentatie (waarvan de registratie helaas mislukt is).

Vandaag —een jaar later— zullen Brenno en Ron het hier ook over hebben, waarbij Brenno meer security-minded is. Het is deels meer van hetzelfde, doch wel doorspekt met details uit een ruim jaar ervaring. Sleutelwoorden: dataminimalisatie, security-by-design, weerstand, (on)mogelijkheden bij bewegende doelen, ...

Hoe overleef je tijdens een coronacrisis met beveiliging als je meer projecten te bewaken hebt dan je aankunt, minder mensen dan nodig, de dreiging van het niveau statelijke actor is en de publieke opinie falen als de enige optie ziet? Dan gooi je beveiliging over een totaal andere boeg, omhels je de basis principes van Unix, oude waardes uit de ICT-industrie en vaar je een radicaal andere koers dan alle oplossingen die er nu beschikbaar zijn. Niet om stoer te doen, maar om te overleven. En kijk je naar katten om energie uit te halen.

Dit is een verhaal van overleven in oorlogstijd, waarmaken wat in vredestijd ondenkbaar is in een ambtelijke omgeving, blijven geloven in basale uitgangspunten, geloof in open source, transparantie en ... katten.

## Biografie

Brenno de Winter, 1971, is een Unix-adept en beveiligingsexpert. Hij is van jongs af aan al bezig met allerhande varianten van besturingssystemen, softwareontwikkeling en spelen met systemen. Gedurende 15 jaar deed hij als journalist onderzoek naar informatiebeveiliging, privacybescherming en de informatiesamenleving. Als CSPO is hij actief voor het Ministerie van Volksgezondheid, Welzijn en Sport bij het bieden van digitale oplossingen in de Corona-pandemie.