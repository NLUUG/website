---
categories:
- organisatie
date: 2023-05-07T13:08:32+02:00
description: "Michael Boelen is een actief lid binnen de vereniging en beheert o.a. de website. Lees meer over Michael Boelen en zijn betrokkenheid bij de NLUUG."
tags:
- organisatie
- actieve-leden
slug: michael-boelen
title: "Michael Boelen"
type: person
---

Michael is veelal betrokken, of geweest, bij de randzaken van onze vereniging. Denk hierbij aan de PR, social media, website. Aangezien evenementen zoals onze conferenties een belangrijk onderdeel vormen voor de vereniging, ondersteunde Michael meerdere malen de programmacommissie. Met zijn focus op structuur en kwaliteit helpt hij de vereniging steeds naar een hoger niveau te brengen. Michael hecht waarde aan kwaliteit, structuur en duidelijke communicatie. Woorden die voor de andere actieve leden niet onbekend zullen zijn.

## Kennis en kunde

Met zowel interesse voor Unix/Linux en informatiebeveiliging is het niet verwonderlijk dat Michael graag werkt binnen deze werkgebieden. Hij is de oorspronkelijke auteur van Rootkit Hunter (rkhunter) en Lynis, een open source security tool. Michael deelt graag zijn kennis. Zo heeft hij een [Linux security blog](https://linux-audit.com/) genaamd Linux Audit, waarop hij complexe onderwerpen eenvoudiger probeert te maken. Naast blog posts geeft hij presentaties, voornamelijk bij open source verenigingen. Ook bij de NLUUG heeft hij enkele presentaties gegeven, over Linux-beveiliging, de kracht van eenvoud en tevens over de in 2023 vernieuwde NLUUG-website.

Het dagelijkse werk van Michael is divers, waarbij hij aan verschillende projecten werkt binnen zijn bedrijf CISOfy. Hierbij werkt hij voornamelijk aan de ontwikkeling van Lynis, het schrijven van content en de ontwikkeling en optimaliseren van webpagina's.

## Michael bij de NLUUG

Michael heeft de NLUUG leren kennen via een vorige werkgever. Na enkele jaren de conferentie niet meer te hebben bezocht, werd hij gevraagd om een presentatie te komen geven over Linux malware. Daar stond hij voor open, maar werd hij verrast door het ietswat rommelige organisatie. Ronny Lam, voorzitter van de programmacommissie en oud-collega, kreeg de feedback van Michael te horen. In plaats van het te negeren nodigde hij Michael uit om de verening te komen helpen en zo groeide de programmacommissie met een nieuw lid.

In november 2023 heeft Michael diverse taken neergelegd. Zijn vrije tijd gaat hij besteden aan o.a. zijn blog over verduurzamen en klussen. Hij blijft wel het beheer van de website samen met Patrick Reijnen doen.
