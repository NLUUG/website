---
author: bjorn-wijers
categories:
- nieuws
date: 2025-01-11T16:00:00+02:00
tags:
- nieuws
- bigtech
- socialemedia
title: "NLUUG onderschrijft oproep aan de Nederlandse overheid om te stoppen met bigtech sociale media"
---

Op 10 januari 2025 hebben [Bits of Freedom](https://www.bitsoffreedom.nl/), [PublicSpaces](https://publicspaces.net/), [DeGoedeZaak](https://www.degoedezaak.org/), [SETUP](https://www.setup.nl/), [Noorderlicht](https://noorderlicht.com/) en [Waag Futurelab](https://waag.org/nl/) de Nederlandse overheid [opgeroepen](https://nos.nl/nieuwsuur/artikel/2551204-internetorganisaties-roepen-overheid-op-te-stoppen-met-sociale-media) om per direct van big tech sociale media platformen zoals X (voorheen Twitter), Instagram en Facebook af te stappen. 

In [de oproep](https://www.bitsoffreedom.nl/2025/01/10/oproep-nederlandse-overheid-vertrek-van-de-sociale-media-van-big-tech/) wordt verwezen naar [recente ontwikkelingen rondom het bewust stoppen met moderatie door Meta](https://nos.nl/artikel/2550996-er-waait-een-nieuwe-wind-op-facebook-en-instagram-vs-is-conservatiever-geworden), het onbeschaamd zoeken naar [politieke macht door de eigenaar van X](https://nos.nl/op3/video/2551296-de-politieke-macht-van-elon-musk) en het gevaar dat dit oplevert voor onze democratische rechtsstaat en vrijheid.   

Het bestuur van NLUUG onderschrijft deze oproep volledig. 

Een open overheid zou geen gebruik moeten maken van gesloten systemen. De mogelijkheden om met open systemen, open source software en open standaarden bij te dragen aan écht sociale media die positief bijdragen aan het maatschappelijke debat zijn inmiddels legio. Er is dan ook geen enkel excuus meer om gebruik te blijven maken van bigtech sociale media platformen. 

[Eind 2023 nam NLUUG afscheid van X en toen al schreven we:](https://nluug.nl/nieuws/nluug-stopt-met-x-voorheen-twitter/)
>“Door de komst en toenemende populariteit van Mastodon en Fediverse is er een goed alternatief ontstaan voor X. Deze software is opgebouwd uit open standaarden en open componenten, iets dat helemaal past bij onze vereniging en waar wij voor staan.”    

Wij roepen naast de Nederlandse overheid, ook alle andere organisaties uit om te stoppen met bigtech sociale media. 

We nodigen u uit om de mogelijkheden voor samenwerking en communicatie op basis van open source software te (blijven) onderzoeken. Een mooi voorbeeld hiervan is [de Mastodon Pilot van de Nederlandse overheid](https://opensourcewerken.nl/news/view/160e754f-69d5-413a-9482-e73e95cf6315/monique-bulthuis-mastodon-is-platform-dat-voldoet-aan-veiligheid-en-privacy). Investeer in échte sociale media op basis van open systemen, open source software en open standaarden. Daarmee bevorderen we flexibiliteit, veiligheid, de mogelijkheid tot innoveren, het maatschappelijke debat en onze digitale autonomie in Nederland. Onze leden dragen hier graag aan bij. 

Bijvoorbeeld met [Mastodon](https://joinmastodon.org/), [Pixelfed](https://pixelfed.org/), [PeerTube](https://joinpeertube.org/), [Hubzilla](https://zotlabs.org/page/hubzilla/hubzilla-project), [NextCloud](https://nextcloud.com/) en [vele andere](https://fediverse.party/en/miscellaneous/) open source software applicaties op basis van open standaarden zoals [ActivityPub](https://www.w3.org/TR/activitypub/). 

[Onderteken ook de oproep aan de Nederlandse overheid om te stoppen met bigtech sociale media](https://www.bitsoffreedom.nl/campagnes/oproep-aan-de-overheid/)

*Deze oproep sluit zich aan bij de missie van #makesocialssocialagain, een collectief aan campagnes om te stoppen met bigtech sociale media platformen en het onderzoeken van alternatieven.*
