---
call_to_action: "Word lid"
call_to_action_url: "lidmaatschap/aanmelden/index.md"
categories:
- lidmaatschap
date: 2023-05-05T19:00:45+02:00
description: "Leer meer over het lidmaatschap van de NLUUG, de vereniging van professionele gebruikers van open systemen en open standaarden"
tags:
- lidmaatschap
title: "Lidmaatschap"
show_child_pages: true
---

NLUUG is een onafhankelijke vereniging voor (professionele) gebruikers van Open Systemen en Open Standaarden. De vereniging heeft aan de wieg van het internet in Nederland gestaan. Tegenwoordig zijn UNIX/Linux, open standaarden, Open Source en de techniek achter het internet de voornaamste speerpunten.

## Wat bieden we onze leden?

De vereniging houdt zich bezig met het verspreiden van kennis en het samenbrengen van mensen binnen het vakgebied.

* Toegang tot een netwerk vol kennis
  * Mailing-lists, waar je je collega's digitaal kunt treffen.
  * Technical-communities (TC's)
* Deelname aan de NLUUG-evenementen
  * Conferenties
  * Avond-bijeenkomsten

## Vormen van lidmaatschap

We kennen het lidmaatschap voor personen (met stemrecht) en een Bedrijfsregeling voor organisaties (voor commerciële bedrijven, instellingen, stichtingen en kenniscentra).

### Lidmaatschap voor Personen ("L") en Studenten ("S")

De vereniging richt zich op personen. Leden zijn natuurlijke personen en alleen leden hebben stemrecht. Zij kunnen tegen gereduceerd tarief deelnemen aan onze conferenties.

Als je werkgever deelneemt aan een Bedrijfsregeling dan kan de lidmaatschapsbijdrage voldaan worden uit die regeling. De voorwaarde is wel dat er per type Bedrijfsregeling een maximum is aan het aantal individuele leden.

#### Tarieven

| Type              | Excl. BTW | Incl. BTW |
| ---               | --------: | --------: |
| Lid (persoon)     | €165,00   | €199,65   |
| Student (voltijd) |  €35,12   |  €42,35   |

Als je werkgever geen Bedrijfsregeling met ons heeft getroffen, maar wel bij ons bekend is, dan zetten de naam van de werkgever op je persoonlijke contributie-factuur. Bij sommige werkgevers kan de contributie aan de NLUUG worden gedeclareerd.

### Bedrijfsregeling voor Organisaties ("D1" t/m "DP")

Organisaties (bedrijven, instellingen, stichtingen, etc.) kunnen de NLUUG structureel financieel ondersteunen. Organisaties zelf hebben geen stemrecht, maar zij kunnen medewerkers van het bedrijf inschrijven als Lid. Die leden hebben natuurlijk wel stemrecht, en ze hebben ook verder dezelfde rechten als persoonlijke leden.

De Bedrijfsregeling heeft verscheidene voordelen:

#### Ondersteunen van NLUUG
Door lid te worden met een bedrijfsregeling ondersteunt het bedrijf de NLUUG financieel. Die bijdrage komt geheel ten goede aan de activiteiten van de vereniging. De NLUUG heeft geen winstoogmerk: alle financiële middelen worden besteed aan het behalen van de doelstellingen van de vereniging. Alle bestuursleden en leden van commissies zijn onbetaalde vrijwilligers. Het organiseren van conferenties en andere bijeenkomsten en de diverse diensten kosten echter wel geld. Dankzij de steun van de organisaties in de Bedrijfsregeling blijft de toegangsprijs voor de leden laag. De organisatie steunt zo het vakgebied.

#### Factuur op bedrijfsnaam
ZZP-ers kunnen hun bedrijf aanmelden voor een Bedrijfsregeling-1 (zie de tabel hieronder). Zij betalen dan hetzelfde als wanneer ze rechtstreeks persoonlijk Lid worden en kunnen hun lidmaatschapsbijdrage verrekenen uit de Bedrijfsregeling. Het voordeel is dat de factuur op naam van het bedrijf komt: het bedrijf kan de BTW verrekenen, als privépersoon is dat niet mogelijk.

#### Kostenbesparing
Kleinere organisaties of organisaties met een beperkt aantal Unix/Linux professionals, kunnen kiezen voor de Bedrijfsregeling-2 of de Bedrijfsregeling-4. De organisatie betaalt dan *twee*, respectievelijk *vier* keer het eenheidstarief, maar vanuit die bijdrage kunnen maximaal **drie**, respectievelijk **vijf** personen lid worden en / of als introducé deelnemen aan onze conferenties.

Grotere organisaties kunnen kiezen voor de Bedrijfsregeling-8 of de Bedrijfsregeling-DP. De organisatie betaalt dan *acht*, respectievelijk *zestien* keer het eenheidstarief, maar vanuit die bijdrage kunnen maximaal **tien**, respectievelijk **achttien** personen lid worden en / of als introducé deelnemen aan onze conferenties.

De organisatie draagt de contributie van de werknemers die lid zijn van de vereniging. Hiermee is er verzamelfactuur om de lidmaatschapscontributie van de medewerkers binnen de organisatie te voldoen. Ook stagiaires en inhuurkrachten tellen mee als medewerker.

#### Kennis vergroten en zichtbaarheid
Bedrijven die lid zijn kunnen de daaraan verbonden voordelen voor werknemers inzetten als extraatje bij het werven (en behouden!) van gekwalificeerde, professionele medewerkers met kennis van Unix en Linux. Organisaties met een Bedrijfsregeling-DP kunnen desgewenst als begunstiger op de NLUUG-website vermeld worden.

#### Leden en introducés

Elke organisatie met een Bedrijfsregeling-2 of hoger mag de beschibare ruimte voor personen verdelen tussen  **leden** en **introducés**. Leden hebben stemrecht in de Algemene Ledenvergadering (ALV), ze hebben (gratis) toegang tot onze conferenties  en ze kunnen ook worden uitgenodigd voor besloten bijeenkomsten als borrels of tutorials. Het lidmaatschap is voor een heel kalenderjaar. Introducés hebben gratis toegang tot een conferentie en verder geen rechten. 

Stel, we hebben een organisatie die een D4 Bedrijfsregeling met de NLUUG getroffen heeft. Die mag vijf personen afvaardigen naar onze conferenties. Dat kan bijvoorbeeld verdeeld worden over drie leden en twee introducés, of vier om één of zelfs over vijf introducés -- waarmee die organisatie dan wel alle spreekrecht in de ALV opgeeft.

Een lid is lid voor een heel kalenderjaar, een introducé mag per conferentie worden aangemeld. 

#### Tarieven voor Bedrijfsregeling

Onderstaande tabel toont de tarieven voor een Bedrijfsregeling, waarbij de kleinste regeling (Bedrijfsregeling-1) de code D1 heeft en de grootste (Bedrijfsregeling-16) de code DP.

| Code | Leden | Excl. BTW | Incl. BTW |
| ---  | ---   | --------: | --------: |
| D1   | 1     | €165,00   | €199,65   |
| D2   | 3     | €330,00   | €399,30   |
| D4   | 5     | €660,00   | €798,60   |
| D8   | 10    | €1320,00  | €1597,20  |
| DP   | 18    | €2640,00  | €3194,40  |

### Wijzigingen

Wijziging van persoonsgegevens, zoals adreswijzigingen, kunnen NLUUG-leden zelf doorvoeren binnen het [ledendeel](https://leden.nluug.nl/). Voor andere administratieve zaken neem contact op met ons [buro]({{< relref "organisatie/commissies/buro/index.md" >}}).

### Opzeggen

Leden én deelnemers aan een Bedrijfsregeling moeten tenminste vier weken vóór het eind van een kalenderjaar opzeggen, anders ben je impliciet het volgende jaar weer lid of deelnemer – en dan verwachten we dus ook dat de bijdrage wordt voldaan. Opzeggen kan door middel van een e-mail naar ons buro, met daarin je naam en lidmaatschapsnummer of het nummer van de laatste factuur. Opzeggingen worden door ons per e-mail bevestigd.
